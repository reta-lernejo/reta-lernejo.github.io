---
layout: laborfolio
title: Akvociklo
_chapter: 1.5
js:
  - folio-0b
  - sekcio-0b
---

...paĝo en preparo...

La elemento hidrogeno troviĝas en la atmosfero kaj sur la surfaco de la tero precipe kiel molekulo kun oksigeno en formo de akvo. En la atmosfero kiel vaporo kaj nuboj kaj sur la surfaco en la oceano, la riveroj, lagoj kaj en la grundakvo.

La oceanajn kaj atmosferajn fluojn oni povas vidigi per [modelo el mezuritaj kaj kalkulitaj datumoj](https://earth.nullschool.net).

...

## Atmosfera transporto
{: .sekcio}

### Hadley-ĉeloj

En la regiono de la ekvatoro la suna radiado estas plej forta, tiel vaporriĉa varma aero leviĝas ĝis alteco de 10-15 km kie gi malvarmiĝas, la vaporo kondensiĝas kaj eventuale precipitiĝas kiel pluvo. La leviĝanta aero kaŭzas relative malaltan aerpremon surface kaj pli altan ĉe la tropopaŭzo, la supra limo de la troposfero. Pro tio la aermasoj ŝoviĝas norden respektive suden al pli malvarmaj regionoj kun pli malalta aerpremo. 

La koriolisforto, kaŭzita de la terturniĝo kaj pli malgrandaj radiusoj ĉe kreskantaj latitudoj, movas la aeron orienten. Proksimume ĉe la latitudo 30° la aero malvarmiĝis kaj sekiĝis, kaj pro la plialtiĝinta aerpremo proksime de la surfaco reiras ekvatoren okcidenten kiel relative kontinua vento, la alizeo.[^W1]

<p><a href="https://commons.wikimedia.org/wiki/File:Omega-500-july-era40-1979.png#/media/File:Omega-500-july-era40-1979.png"><img src="https://upload.wikimedia.org/wikipedia/commons/6/6b/Omega-500-july-era40-1979.png" alt="Omega-500-july-era40-1979.png"></a><br>
leviĝanta aero (blua) kaj malleviĝanta aero (ruĝa) ĉe 500 hPa (alto ĉ. 5km)
<br><a href="http://creativecommons.org/licenses/by-sa/3.0/" title="Creative Commons Attribution-Share Alike 3.0">CC BY-SA 3.0</a>, <a href="https://commons.wikimedia.org/w/index.php?curid=849148">fonto: Wikimedia Commons</a></p>

Tian ciklon en iu regiono norde aŭ sude de la ekvatoro oni nomas Hadley-ĉeloj. Ili kontribuas al la dezerteco de la regionoj ĉe la latitudo 30°: Sudafriko, Aŭstralio, Saharo, Araba Duoninsulo.
<!-- Cirkulantaj aermasoj transportantaj malsekecon cetere ekzistas ankaŭ pli norde kaj pli sude inter latitudoj 30°, 60° kaj la polusoj. -->

### Flugantaj riveroj

Oni eltrovis en la lastaj jaroj, ke 80% de pluvo en Ĉinujo venas el okcidento, granda parto de la Atlantiko. Simile 40% el la pluvo en Etiopiaj montaroj, provizanta la akvon de Nilo, devenas el la Konga Baseno kaj la sudamerika Baseno de la Platarivero ricevas 70% da pluvakvo el la regiono de Amazono.[^S1] 

Kiel tio povas esti. Laŭ tradiciaj modeloj la plej multa akvo devus esti akvo vaporiginta de la oceana surfaco, sed per analizo de oksigenaj izotopoj oni trovis ke tiu pluvakvo veninta la landan vojon originas el biologiaj procezoj. Sciencistoj eltrovis, ke grandaj arbaroj kiel tiu de Siberio aŭ Amazonio funkcias kiel transportilo de akvo kaj en alteco de ĉirkaŭ 1,5km fluas t.n. *flugantaj riveroj* en formo de vaporo. La fluganta rivero en Amazonio transportas sammulte da akvo kiel la Amazono en la kontraŭan direkton gis la Andoj, kie ĝi alidirektiĝas en sudan direkton.

Arboj per sia foliaro formas grandan surfacon el kiu ili transpiras pli da akvo ol lago de sama areo. Tiel ili regulas la temperaturon. La akvo leviĝas kiel vaporo, kondensiĝas al nuboj, pluvas, denove leviĝas tra la runkoj de la arboj ktp. La flugantaj riveroj estiĝas per konstanta vento kun precipa direkto orienten tra Siberio aŭ sudokcidenten en Amazonio. Disputata teorio klarigas tiun konstantan venton, kiu en Sudameriko eĉ estas en kontraŭa direkto ol termikaj modeloj prognozas, per *biologia pumpilo*, pelata de la grandaj arbaroj.

Sciencistoj opinias, ke la dezertiĝo de Sahelo kaj Aŭstralia nordokcidento okazis ĝist pro detruo de arbaroj ĉe la marbordo. Pro la detruo de la Amazona arbaro oni atendas similan sekiĝon en la regiono inter suda Brazilo kaj norda Argentino, situanta ĉe la latitudo 30°, kie pro la efiko de Hadley-ĉeloj normale estas tre sekaj terenoj.



## fontoj
{: .fontoj}

[^W1]: [Hadley cell](https://en.wikipedia.org/wiki/Hadley_cell)

[^W2]: [Flying river](https://en.wikipedia.org/wiki/Flying_river)

[^W3]: [Biotic pump](https://en.wikipedia.org/wiki/Biotic_pump)

[^S1]: [Weather makers - Forests supply the world with rain](https://www.science.org/content/article/controversial-russian-theory-claims-forests-don-t-just-make-rain-they-make-wind)